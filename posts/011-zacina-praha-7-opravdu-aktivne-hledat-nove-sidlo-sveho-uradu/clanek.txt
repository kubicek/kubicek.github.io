{{
categories:
  - praha
  - praha-7
}}

# Začíná Praha 7 opravdu aktivně hledat nové sídlo svého úřadu?

Praha 7, která v loňském (říjnu) stála před jedinou zbývající možností dostavby a nákupu komplextu Argentiská hvězda, jako svého nového sídla, kterou poté obohatila o variantu Elektrických podniků a PARKHOTELu, se nyní rozhodla, že ještě "zkusí" další varianty. Na svém webu Praha 7 zveřejnila [výzvu](http://www.praha7.cz/aktuality/vyzva-k-podani-nabidky-na-prostory-pro-umisteni-sidla-radnice-mc-p-7.html) k podání nabídky na prostory pro umístění sídla radnice MČ P-7, kterou dle [rozhodnutí 0006/11](http://www.praha7.cz/usneseni-rady-a-zastupitelstva?id=20843) uveřejní i v tiskové agentuře Mediafax, v České tiskové kanceláři a v tisku MF Dnes a Lidové noviny, ve formátu 190x120 mm, černobílý tisk, cena včetně DPH 52.416,- Kč

Hned první podmínka výzvy říká: _"nabídnuty budou administrativní prostory či prostory jiného charakteru vhodné k přestavbě nebo dostavbě na administrativu, __provoz polikliniky a  Kulturního centra Vltavská – (1 sál pro 500 lidí výhodou)__, celkem cca __10.000m2__ čistých ploch  tj. bez schodišť, konstrukcí, výtahů, soc. zařízení,…; přípustná je i nabídka pozemku vhodného k výstavbě výše uvedeného"_

Nechápu. Praha 7 řeší pro úřad nové sídlo a zároveň chce přidat i polikliku a kulturní centrum? U stávající polikliky se stále řeší její možná privatizace, složitý provoz kulturního centra zase stále dokola řeší zastupitelstvo. Nevím, proč je nutné mít všechno na jednom místě, ale při ploše 10.000m2 úřadu, při 32 417 voličích v Praze 7, tedy snad i plátců daní, budeme mít každý "svých" 3,2m<sup>2</sup> úřadu. Možná se tam pak každému vejde i jeho osobní úředník.

V dalším bodě výzvy se píše: _"součástí nabídky bude (...) prohlášení, že zájemce na základě příp. následné písemné výzvy Městské části Praha 7 zajistí na svoje náklady dispoziční studii radnice MČ P-7 dle zaslaného „Programu radnice MČ P-7""_

Ke stávajícím nabídkám si zatím radnice dělala studie za své peníze. Např. smlouvy:

* na vypracování posouzení profesí včetně odhadu investičních nákladů, statiky a stavebně konstrukčního stavu budovy PARKHOTEL ve výši __320.000,-__ Kč bez DPH (viz [rozhodnutí 0941/10](http://www.praha7.cz/usneseni-rady-a-zastupitelstva?id=20577)),
* na vypracování závěrečné zprávy na objekty Argentinské hvězdy, Elektrických podniků a PARKHOTELu za __450.000,-__ Kč bez DPH (viz [rozhodnutí 0941/10](http://www.praha7.cz/usneseni-rady-a-zastupitelstva?id=20577)),
* na vypracování doplňkového průzkumu pevnosti betonu sloupů na objektu Argentinská hvězda, Praha 7, ve výši __45.000,-__ Kč ([rozhodnutí 0222/10](http://www.praha7.cz/usneseni-rady-a-zastupitelstva?id=15774)),
* na vypracování Due diligence za nabídkovou cenu na zjištění možných rizik - Bubenská 1 ve variantě 3) za cenu __50.000,-__ Kč ([rozhodnutí 0626/09](http://www.praha7.cz/usneseni-rady-a-zastupitelstva?id=14913))
* na vypracování ekonomické analýzy projektů "Bubenská 1" a "Argentinská hvězda", za cenu ve výši __140.000,-__ Kč ([rozhodnutí 0626/09](http://www.praha7.cz/usneseni-rady-a-zastupitelstva?id=14913)),
* na vypracování modelu financování projektu "Argentinská hvězda", Praha 7, ve výši __450.000,-__ Kč bez DPH ([rozhodnutí 0405/10](http://www.praha7.cz/usneseni-rady-a-zastupitelstva?id=20280)).
 
Stávající varianty už spolykaly milion a půl, jen co jsem chvíli listoval v rozhodnutích rady a přitom na hledaní nové varinaty dávají jen padesát tisíc, tedy třicetinu.

Již v minulosti jsem např. v rozhovoru pro [tvpraha7](http://www.tvpraha7.cz) radnici kritizoval, že není aktivní ve vyhledávání nových prostor nebo pozemků. Kromě běžného zveřejnění informace o tom, že shání prostor, jsem si představoval, že i se pokusí o aktivnější přístup na internetu, např. otevřou mapu Prahy 7 spolu s katastrální mapou a zkusí si nějaký ten vhodný pozemek nebo dům vytipovat a poslat majiteli informaci o probíhajícím výběru. Případně, že tuto informaci rozšíří mezi realitní kanceláře.

Ale po mediálním humbuku, který kolem nového sídla úřadu byl a je, už o poptávce úřadu asi všichni stejně vědí. Jen aby neměli strach.

Mimochodem, má radnice dobře zmapované pozemky Hlavního města Prahy, které má ve správě? Nešlo by pro stavbu nějakého malého úřadu použít raději ty? Pěkný pozemek bývalého sídla úřadu (1549/1) byl bohužel pronajat v roce 2002 na 75 let ([rozhodnutí 0069/02](http://www.praha7.cz/resolution/index/id/3411)).


