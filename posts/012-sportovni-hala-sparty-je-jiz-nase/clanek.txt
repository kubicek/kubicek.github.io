{{
categories:
  - praha
  - praha-7
}}

# Sportovní hala Sparty je již "naše"?!?

V září loňského roku jsem v článku [Co se sportovní halou](http://www.kubicek.cz/clanky/co-se-sportovni-halou.html) popisoval popisoval návrh na odkoupení sportovní haly Sparty na Letné a už je to upečené. Úřady úřadovaly ukrutně urgentně. Údivné, uvidíme. Starosta Prahy 7 poslal žádost 2.9.2010, následovalo rychlé [rozhodnutí rady 1554](http://212.67.66.249/obis/tednew/tedusndetail.aspx?id=133962) ze dne 7.9.2010, [rozhodnutí zastupitelstva 40/72](http://212.67.66.249/obis/tednew/tedusndetail.aspx?id=134015) pak přišlo 16.9.2010. Hlavní město Praha tak odkoupilo na základě smlouvy KUX/23/10/008322/2010 již 30.11.2010 halu i s pozemky za __116.321.634,-__ Kč.

Co je nyní s halou? Hlavní město Praha jako nový majitel podepsala s Prahou 7 smlouvu o výpůjčce při zachovávání dosavadního způsobu využívání. 

Praha 7 obratem tuto budovu [rozhodnutím rady](http://www.praha7.cz/usneseni-rady-a-zastupitelstva?id=20826) vrátila zpět do užívání původnímu vlastníkovi ASSOCIATION CLUB SPARTA PRAHA a zachovala se jako grant, chce totiž jako nájem jen __1000 Kč měsíčně__. Smlouva je na 6 měsíců a automaticky se vždy o dalšího půl roku prodlouží. Pan starosta sliboval, že se Praha 7 bude o svěřenou nemovitost starat s&nbsp;péčí řádného hospodáře. To už je ono? Nákup budovy se tímhle tempem splatí již za&nbsp;10000 let!

Praha 7 se dále zavázala nemovitost na své náklady pojistit ve prospěch Hlavního města Prahy.

Mezitím v hale společnost VICTOR otevřela [badmintonové centrum](http://www.victor.cz/sparta.php).

Sparta halu nepotřebovala, a teď si ji po prodeji výhodně pronajímá? Proč? Osud haly budu sledovat.

