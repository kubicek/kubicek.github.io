{{
categories:
  - praha
  - praha-7
}}

# Praha 7 přišla o sportovní halu

Jak jsem již informoval ve starších článcích, starosta Prahy 7 požádal pražský magistrát, aby za 126 milionů Kč koupila sporovní halu Sparty a následně aby ji bezplatně svěřila do péče Praze 7. Magistrát nápadně rychle panu starostovi vyhověl, aby ji ten obratem pronajal původnímu vlastníkovi, občanskému sdružení ASSOCIATION CLUB SPARTA PRAHA zpět za 1000 Kč měsíčně. Protože celá věc byla velmi podezřelá, podal jsem v této souvislosti trestní oznámení, věc však byla policií odložena. Nicméně osud haly jsem sledoval i nadále.

Starosta Prahy 7 se bránil, že halu pronajal za 1000 Kč jen do doby, než připraví plán, jak ji Praha 7 bude využívat. Ani po více než roce se ale Praha 7 nedostala dále, než k projednávání bodu "Informace o průběhu přípravy koncepce budoucího provozu a správy sportovní haly na Letné".

Magistrát naštěstí v poslední době začal provádět čistky. Starostu Prahy 7 Ječménka odvolal z dozorčí rady Dopravního podniku a vypověděl mu smlouvu o svěření nemovisti. Od příštího roku se tedy o budovu bude starat přímo magistrát. Jak s ní naloží budu bedlivě sledovat.

Vyšlo v [newsletteru Svobodných](http://www.svobodni-praha.cz/newsletters/2012-01#praha-7-prisla-o-sportovni-halu) dne 1.1.2012

Ing. Jiří Kubíček