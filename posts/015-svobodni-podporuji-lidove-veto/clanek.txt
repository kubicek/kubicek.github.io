{{
categories:
  - praha
  - praha-7
  - svobodni
}}

# Svobodní podporují lidové veto

Proti miliardové investici do nové budovy radnice se nyní v Praze 7 postavila občanská platforma, která sbírá podpisy pod petiční archy a požaduje vypsání referenda.

Pražští Svobodní iniciativu [www.referendumpraha7.cz](http://www.referendumpraha7.cz) podporují. Toto referendum vnímáme hlavně jako prostředek pro informování občanů o dalším zbytečném vyhazování obecních financí a o hrozbě gigantického zadlužení městské části. Z oficiálních zpráv radnice se tyto alarmující zprávy občané nedozvědí.

Věříme, že megalomanský miliardový projekt stavby radnice, do které se má kromě úřadu vejít poliklinika a kulturní dům a pravděpodobě i městská policie a městská knihovna, se podaří zarazit a bude vybrán vhodný objekt (ať již ke koupi či nájmu), který bude důstojně a přitom ekonomicky sloužit občanům Prahy 7 a 214 úředníkům radnice. Navíc chceme, aby se počet úředníků této malé městské části podařilo v budoucnu redukovat.

Svobodní prosazují odpovědnou samosprávu a štíhlou a efektivní státní správu. S tím je spojen i náš program prosazující vyšší podíl obcí na vybíraných daních. Proto chceme, aby se radní, zastupitelé i úředníci naučili nakládat se svěřenými prostředky opravdu hospodárně a efektivně. Praha 7 to zatím bohužel neumí.

Svobodní také prosazují návrh lidového veta, které by účinně umožnilo občanům zablokovat rozhodnutí samosprávy obce. Tím bychom rádi nahradili i náročné organizování takovýchto občanských protestů.

Vyšlo v [newsletteru Svobodných](http://www.svobodni-praha.cz/newsletters/2012-02#svobodni-podporuji-lidove-veto) dne 1.2.2012

Ing. Jiří Kubíček