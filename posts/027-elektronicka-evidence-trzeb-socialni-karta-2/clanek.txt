{{
categories:
  - ekonomika
  - stát
}}

# Elektronická evidence tržeb - sociální karta 2

Elektronická evidence tržeb je ještě větší průšvih, než se proslýchá. Bude to nová sKarta.

Vzpomínáte na slavný projekt sociální karty? Všichni příjemci sociálních dávek měli mít kartu,  se kterou by pak platili své běžné nákupy. Projekt se rozjel a podařilo se vydat přes dvěstě tisíc kartiček s účtem v bance. Projekt neřešil jen vyplácení, ale zaměřoval se také na utrácení. Každý nákup kartou měl být hlášen na ministerstvo, které by rozhodlo, zda je nákup přípustný nebo ne. Jinými slovy by Vám koukali pod prsty, co kupujete.

Projekt naštěstí neuspěl. Nepodařilo se vůbec vyřešit, jakým způsobem by paní pokladní odesílaly informace o nákupu a žádaly schválení projede. Předpokládalo se zavedení nějakého "elektronického daňového dokladu," ze kterého by bylo možné zjistit, co přesně si novopečená maminka, zdravotně postižený a další sociálně potřební kupují. Projekt byl ukončen v březnu 2014 po dvou letech a nepřinesl nejen milionové úspory, ale skončil stamilionovým krachem.

Nedovedu si představit, co by vedlo drobné obchodníky v sociálně vyloučených lokalitách k zavádění speciálních terminálů pro ověřování nákupů svých zákazníků. Dobrovolně by se do toho systému jen těžko zapojovali.

A tady se nám z čista jasna zjevuje elektronická evidence tržeb. Pod záminkou spravedlivého výběru daní, že pomůže ochránit nekalou konkurenci nepoctivých plátců nad tou drtivou většinou poctivých, jim všem  zákonem nařizuje pořízení přesně takové techniky, jaká se hodí pro šmírování a blokování nákupů. Systém pro elektronickou evidenci tržeb je totiž přesně tím chybějícím článkem ve sledování a omezování nákupů lidí. Náklady na pořízení a provoz přitom ponesou obchodníci, tedy vlastně sami jejich zákazníci, my všichni.

Jak geniální. Chybí jen vrátit sociální kartu, nařídit řetězcům povinné předávání čísla karty věrnostního programu, bankám předávání údajů o držiteli platební karty a ještě více vytěsňovat hotovost. Nebo jako v zámoří: "Venezuelané křečkují jídlo, režim bude v obchodech brát otisky prstů." I o to by bylo velmi jednoduché systém dodatečně rozšířit, komunikační síť již bude existovat.

Když napadla taková apokalyptická kravina mě, jistě už je dávno propracovaná v hlavách salámových strůjců pořádků.

Postavme se proti elektronickým evidencím tržeb. Centralizace je nebezpečná.

Více v mých starších článcích:

  * [Centrální státní účetní systém pro všechny (2014)](http://www.kubicek.cz/clanky/centralni-statni-ucetni-system-pro-vsechny.html)
  * [Povinná sociální platební karta (2012)](http://www.kubicek.cz/clanky/povinna-socialni-platebni-karta.html)
